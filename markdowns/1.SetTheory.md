# مقدمه‌ای بر نظریه مجموعه‌ها
**مجموعه:**
	دسته‌ای از عناصر متمایز را مجموعه گویند.
	
**زیرمجموعه:** 
اگر هر عضو مجموعه $A$ متعلق به مجموعه $B$ نیز باشد، مجموعه $A$ زیرمجموعه مجموعه $B$ است. به بیان ریاضی: $A\subset B$

**مجموعه مساوی:** 
	اگر و تنها اگر $A\subset B$ و $B\subset A$ آنگاه دو مجموعه $A$ و $B$ مساوی یکدیگر هستند. 
	
**مجموعه مرجع:** 
	مجموعه‌ای که شامل تمام عناصر است و با $\Omega$ نمایش داده می‌شود.

**مجموعه تهی:**
	مجموعه‌ای که فاقد عضو است و با $\{\}$ یا $\emptyset$ نمایش داده می‌شود. 

**اجتماع دو مجموعه:**
	مجموعه عناصری که یا در $A$ یا در $B$ باشند. به بیان ریاضی: $A\cup B$

**اشتراك دو مجموعه:**
	مجموعه عناصری که هم در $A$ و هم در $B$ باشند. به بیان ریاضی: $A\cap B$

**دو مجموعه جدا از هم:**
	دو مجموعه که هیچ عضو مشترکی ندارند. به بیان ریاضی: $A\cap B = \emptyset$

**مکمل دو مجموعه:**
	تمام اعضای مجموعه مرجع که در مجموعه $A$ نباشند را مجموعه مکمل $A$ می‌نامند و با $A^c$ یا $\bar{A}$ نمایش می‌دهند. 
	
 **تفاضل دو مجموعه**
	عناصری که تنها در یکی از دو مجموعه $A$ و $B$ باشند. به بیان ریاضی 
	$A-B=A\cap \bar{B}$ یا $B-A=B\cap \bar{A}$
	
# قوانین پایه نظریه مجموعه‌ها

1.$A\cup \Omega= \Omega$
	
2.$A\cap \Omega=A$
	
3.$A\cup \emptyset=A$
	
4.$A\cap \emptyset=\emptyset$
	
5.$B\subset A \Rightarrow A\cup B=B$
	
6.$B\subset A \Rightarrow A\cap B=A$
	
7.$A\subset B \; ,B\subset C \Rightarrow A\subset C$
	
8.$A\cup B=B\cup A \;, A\cap B=B\cap A$
	
9.$A\cup (B\cup C)=(A\cup B)\cup C \;, A\cap (B\cap C)=(A\cap B)\cap C$
	
10.$A\cup (B\cap C)=(A\cup B)\cap (A\cup C)$

11.$A\cap (B\cup C)=(A\cap B)\cup (A\cap C)$

12.$\overline{(A\cup B)}=\bar{A}\cap \bar{B} \;, \overline{(A\cap B)}=\bar{A}\cup \bar{B}$

# افراز
مجموعه‌های غیرتهی $A_1,A_2,...,A_m$ را افرازی از مجموعه مرجع $\Omega$ می‌نامیم چنانچه: 
	\begin{align*}
		\forall i \neq j;\: A_i \cap A_j=\emptyset\\
		A_1 \cup A_2 \cup ...\cup A_m=\Omega
	\end{align*}	
# حاصلضرب دکارتی        
حاصلضرب دکارتی دو مجموعه $A$ و $B$ (مجموعه $A$ با عناصر $\alpha_i$ و مجموعه $B$ با عناصر $\beta_j$) عبارت است از مجموعه تمام زوج مرتب‌های $(\alpha_i,\beta_j)$ و به صورت $A\times B=C$ نمایش داده می‌شود به طوری‌که اگر $A$ دارای $m$ عضو و $B$ دارای $n$ عضو باشد، مجموعه $C$ دارای $mn$ عضو خواهد بود.
	
# فضای احتمال: $(\Omega,F,P)$
فضای احتمال یا مدل احتمالاتی یک آزمایش تصادفی از عوامل زیر تشکیل می‌شود:

**مجموعه$\Omega$:**
	تمام نتایج ممکن $\omega_i$ برای آزمایش را شامل می‌شود. 
		
**مجموعه $F$:**
	زیرمجموعه‌های مجموعه $\Omega$ که پیشامد نامیده می‌شوند. 

**تابع $P(A)$:**
طبق اصول موضوعه، به هر پیشامد $A$ عددی نسبت می‌دهد.
	
# فضای نمونه‌ها
**آزمایش تصادفی:**
	آزمایشی است که نتیجه آن از پیش مشخص نیست اما در عین حال همه نتایج آن قابل پیش‌بینی هستند. 

**فضای نمونه‌ها:**
	مجموعه کلیه نتایج ممکن برای یک آزمایش تصادفی است و با $\Omega$ و یا $S$ نمایش داده می‌شود. 

**پیشامد:**
	هر زیرمجموعه‌ای از فضای نمونه یک پیشامد است. می‌گوییم پیشامد $A$ اتفاق افتاده هرگاه نتیجه آزمایش یکی از اعضای مجموعه $A$ باشد.
###  انواع پیشامد:	
**پیشامد حتمی (Sure Event):**
	پیشامد $\Omega$ پیشامد حتمی است. 
	
**پیشامد ناممکن (Null Event):**
	پیشامد $\Omega$ پیشامد ناممکن یا خنثی است. 

**دو پیشامد ناسازگار:**
	$A$ و $B$ دو پیشامد ناسازگارند هرگاه مجموعه‌های $A$ و $B$ جدا از هم باشند.
 
**پیشامد ساده:**
	پیشامدی که تنها یک عضو داشته باشد پیشامد ساده است.

