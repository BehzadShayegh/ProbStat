<div class="container">

    <section id="section1">

        <h2>تعیین احتمال پیشامد‌ها</h2>
        <p>برای مدل کردن یک آزمایش تصادفی باید احتمال کلیه پیشامد‌ها را تعیین کنیم.
            اگر $\Omega$ متشکل از $Ν$
            نقطه نمونه
            $\omega_1,\omega_2,...,\omega_N$
            باشد، کافی است احتمال پیشامد‌های ساده
            $\{\omega_1\},\{\omega_2\},...,\{\omega_N\}$را بدانیم. در این صورت اگر
            $A=\{\omega_{k_1},\omega_{k_2},...,\omega_{k_r}\} $
            آنگاه:</p>
        $$P(A)=P(\{\omega_{k_1} \})+P(\{\omega_{k_2} \})+...+P(\{\omega_{k_N}\}) $$<p>اگر$P(\{\omega_{k_i}\})=P_i$
            آنگاه طبق اصل یک $ P_i\geq 0 $ و طبق اصل دو
            $\sum_{i=1}^N P_i=1$.</p>
        <p>اگر تعداد عناصر $\Omega$ نامحدود ولی قابل شمارش باشد هم اصل فوق صادق است و داریم:
            $\sum_{i=1}^{\infty} P_i=1$</p>

    </section>
    <section id="section2">
        <h2>تعاریف احتمال</h2>
        <p><strong>تعریف ذهنی یا شخصی (subjective):</strong>
            نظر و ارزیابی شخصی هر فرد نسبت به احتمال وقوع یک پیشامد است.</p>
        <p><strong>تعریف بسامدی (frequency):</strong>
            اگر یک آزمایش تصادفی را $n$ بار انجام دهیم و در این $n$ تکرار، پیشامد $A$ به تعداد
            $ n_A $
            اتفاق افتد آنگاه برای یک
            $n$ بزرگ احتمال $P(A)$ عددی نزدیک به $\frac{n_A}{n}$ خواهد بود. به بیان ریاضی:</p>
        <p>$P(A)\cong \frac{n_A}{n}$ \</p>
        <p><strong>تعریف حدی احتمال:</strong>
            $P(A)=\lim_{n\to \infty} \frac{n_A}{n}$</p>
        <p><strong>تعریف کلاسیک احتمال:</strong>
            $P(A)=\frac{N_A}{N}$
            محدودیت تعریف کلاسیک احتمال:
            در صورتی که نتایج آزمایش تصادفی متساوی‌الاحتمال نباشند، تعریف کلاسیک احتمال صحیح نیست.</p>
        <p><strong>اصل ناکافی بودن دلیل:</strong>
            اگر یک آزمایش تصادفی دارای $N$ نتیجه ممکنه$ \omega_1,\omega_2,...,\omega_N$ باشد و ما هیچ اطلاعی درباره نحوه
            وقوع آنها نداشته باشیم، باید احتمال آنها را مساوی فرض کنیم. به بیان ریاضی:
            $$P(\omega_1 )=P(\omega_2 )=...=P(\omega_N )=\frac{1}{N} $$</p>
    </section>

</div>
</div>