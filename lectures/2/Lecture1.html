<div class="jp-Cell-inputWrapper">
  <div
    class="jp-RenderedHTMLCommon jp-RenderedMarkdown jp-MarkdownOutput"
    data-mime-type="text/markdown"
  >
    <h2>مروری بر ترکیبیات</h2>
    <p>
      ترکیبیات علم شمارش اشیاء است. در ترکیبیات شما می‌آموزید چگونه با استفاده
      از اصول ریاضی، فرمول‌ها و پارامتر‌های مختلف و بدون استفاده از شمارش به روش
      سنتی تعداد بعضی اشیاء با ویژگی‌های خاص را بشمرید .
    </p>
    <ul>
      <li>
        در علوم مهندسی با مسائل مربوط به شمارش اشیاء بسیار مواجه می‌شویم:
        <ol>
          <li>تعداد خروجی های موفق یا ناموفق یک آزمایش</li>
          <li>
            تعداد عملیات ریاضی به کار رفته در یک الگوریتم (جهت محاسبه پیچیدگی
            الگوریتم)
          </li>
          <li>در بسیاری از مسائل بهینه‌سازی</li>
        </ol>
      </li>
      <li>
        در آمار و احتمال، برای تعیین اندازه فضای نمونه و محاسبه احتمال از شمارش
        استفاده می‌کنیم.
      </li>
    </ul>
    <h2>اصل جمع</h2>
    <p>
      <strong>اصل جمع:</strong> اگر کار 1 را بتوان به $m$ طریق، و کار 2 را بتوان
      به $n$ طریق انجام داد، و اگر هر دو کار را نتوان همزمان انجام داد، آنگاه
      تعداد راه‌های انجام دادن کار 1 یا کار 2 برابر با $m+n$ است.
    </p>
    <p>
      <strong>تعبیر مجموع های اصل جمع:</strong> اگر مجموعه‌های محدود $A_1, A_2,
      \cdots, A_n$ دو به دو جدا از هم باشند، داریم: $$|A_1|+|A_2|+ ... +|A_n| =
      |A_1 \cup A_2 \cup \cdots \cup A_n|$$
    </p>
    <h2>اصل ضرب</h2>
    <p>
      <strong>اصل ضرب:</strong> اگر عملی به دو مرحله اول و دوم تقسیم شود و اگر
      مرحله اول را بتوان به $m$ طریق و مرحله دوم را به $n$ طریق انجام داد، آنگاه
      کل عمل یاد شده را می‌توان به $mn$ طریق انجام داد. گاهی این اصل را
      <strong>اصل انتخاب</strong> نیز می‌نامند.
    </p>
    <p>
      <strong>تعبیر مجموع‌های اصل ضرب:</strong> اگر $A_1, A_2, ..., A_n$
      مجموعه‌هایی محدود باشند، تعداد اعضای حاصلضرب دکارتی آنها برابر است با
      حاصلضرب تعداد اعضای تک تک آنها: $$|A_1|.|A_2|...|A_n| = |A_1 \times A_2
      \times \cdots \times A_n|$$
    </p>
    <h2>جایگشت (Permutation)</h2>
    <p>
      <strong>جایگشت یا ترتیب:</strong> دنباله‌ای مرتب و بدون تکرار از عناصر یک
      مجموعه متناهی، که لزوما همه عناصر مجموعه را شامل نمی‌شود.
    </p>
    <p>
      تعداد جایگشت‌های $r$ عضوی مجموع های با اندازه $n$، طبق اصل ضرب برابر است
      با:
    </p>
    $$ P(n,r) = n \times (n-1) \times \cdots \times (n-1+r)= \frac{n!}{(n-r)!}$$
    <ul>
      <li>
        <p>
          تعداد راه‌های مرتب کردن $r$ شیء از $n$ شیء متمایز: $ P(n,r) =
          \frac{n!}{(n-r)!}$
        </p>
      </li>
      <li>
        <p>
          تعداد جایگشت‌های به طول $n$ یا تعداد کل راه‌های مرتب کردن $n$ شیء
          متمایز: $n!$
        </p>
      </li>
      <li>
        <p>
          تعداد راه‌های انتخاب $r$ شیء از $n$ شیء متمایز، بدون در نظر گرفتن
          ترتیب: $C(n,r) = \frac{n!}{r!(n-r)!}$
        </p>
      </li>
      <li>
        <p>
          تعداد راه‌های قرار دادن $r$ شیء غیرمتمایز در $n$ جعبه متمایز به طوری
          که در هر جعبه بیش از یک شیء قرار گیرد: $\binom{n+r-1}{r}$
        </p>
      </li>
    </ul>
    <h2>ترکیب (Combination)</h2>
    <p>ترکیب: مجموعه‌ای نامرتب از عناصر یک مجموعه متناهی است.</p>
    <p>
      تعداد ترکیب‌های $r$ عضوی یک مجموعه $n$ عضوی برابر است با تعداد جایگشت‌های
      $r$ عضوی یک مجموعه $n$ عضوی تقسیم بر تعداد راه‌های مرتب کردن $r$ عضو:
      $$C(n,r) =\binom nr = \frac{P(n,r)}{r!} = \frac{n!}{r!(n-r)!}$$
    </p>
    <p>
      هر زمان که $r$ عضو از مجموعه $n$ عضوی انتخاب می‌کنیم، $n-r$ عضو باقی
      می‌ماند. در نتیجه انتخاب $r$ عضو از $n$ عضو با انتخاب $n-r$ عضو از $n$ عضو
      برابر است: $$\binom nr = \binom {n}{n-r}$$
    </p>
    <h2>ترکیب با مجاز بودن تکرار</h2>
    <p>
      تعداد جواب‌های صحیح و نامنفی معادله $x_{1} + x_{2} + \cdots + x_{n} = r$
      برابر است با : $\binom {n+r-1}{r}$
    </p>
    <p>
      تعداد جواب‌های صحیح و مثبت معادله $x_{1} + x_{2} + \cdots + x_{n} = r$
      برابر است با : $\binom {r-1}{n-1}$
    </p>
    <h2>قاعده پاسکال</h2>
    <p>
      رابطه بازگشتی زیر به قاعده پاسکال معروف است: $$\binom nr = \binom {n-1}{r}
      + \binom {n-1}{r-1}$$
    </p>
    <h2>اتحاد جابجایی</h2>
    $$ k \binom nk = n \binom {n-1}{k-1}$$
    <h2>قضیه دوجمله‌ای</h2>
    <p>
      برای متغیرهای $x$ و $y$ و عدد صحیح نامنفی $n$ داریم: $$(x+y)^n =
      \sum_{k=0}^{n} \binom{n}{k} x^k y^{n-k} $$
    </p>
    <h2>ترکیب تعمیم یافته</h2>
    <p>
      در ترکیب از $n$ شیء $r$ تا را انتخاب می‌کردیم، به عبارت دیگر این اشیاء را
      به دو دسته $r$ تایی و $n-r$ تایی تقسیم می‌کردیم.
    </p>
    <p>
      حال اگر $n$ شیء داشته باشیم، و بخواهیم این اشیاء را به $k$ دسته $A_1, A_2,
      \dots, A_k$ تقسیم کنیم که به ترتیب $r_1, r_2, \dots, r_k$ عضو داشته باشند،
      به طوری که $r_1+r_2+\dots+r_k=n$، آنگاه تعداد حالات ممکنه برابر است با:
      $$\binom{n}{r_1,r_2,\dots,r_k} = \frac{n!}{r_1!r_2!\dots r_k!}$$
    </p>
  </div>
</div>
